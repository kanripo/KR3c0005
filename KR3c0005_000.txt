# -*- mode: mandoku-view; -*-
#+TITLE: 韓非子
#+DATE: 2015-08-24 23:03:13.240032
#+PROPERTY: ID KR3c0005
#+PROPERTY: BASEEDITION WYG    
#+PROPERTY: JUAN 御製讀韓非子
<pb:KR3c0005_WYG_000-1a>¶
御製讀韓非子¶
楚莊莅三年無令無政為司馬隠進諌王亦隠答辭飛¶
有沖天日鳴有驚人時廢十起者九誅舉邦大治(叶/)是¶
盖效殷宗夢築吾固疑(向評通鑑輯覽以殷髙宗圗像/傅巖事致疑傷誕或居民間時)¶
(物色已久特託之/神道設教而已)一之已為甚其可再乎斯臯陶亦有¶
言一二日萬㡬三年㒺禀令叢脞萬事堕逮其起捄正¶
害久民受之非非達政者&KR0378;古兼好竒¶
#+PROPERTY: JUAN 御製讀韓非子
<pb:KR3c0005_WYG_000-2a>¶
御製讀韓非子¶
昔韓非述管仲之對桓公曰知臣莫如君知子莫如父¶
斯言也予以為非是夫自古及今多有以此言為然者¶
而余以為非是者何盖其君若父果賢耶自能知之而¶
亦無待其臣子及他人之頌使其不賢不能知在他人¶
則是不闗己之謬賛以害人家國設為臣子者亦如是¶
言則是内懐怨懟而仍陷其君若父於不知也即亦桓¶
公屢舉鮑叔牙數人而管仲皆以為不可是果知臣乎¶
<pb:KR3c0005_WYG_000-2b>¶
桀之於闗龍逢紂之於王子比干亦猶是也瞽䏂之於¶
舜獻公之於申生是果知之乎其類此者不可屈指數¶
余故以為非是盖不近情之論聼之似是而折衷於理¶
其剌謬不通若是者亦多矣且君子立言将以為萬世¶
法程而不可逞一己之私智以欺世盗名也言治之書¶
莫如典謨一則曰在知人再則曰惟帝其難之使世之為¶
君為父者皆曰我已知臣我已知子誤知子者其害猶¶
不過一家誤知臣者其害将及國與天下是誰作之俑¶
<pb:KR3c0005_WYG_000-3a>¶
㢤夫自以為不知者或可勉以至有知之日而自以為¶
己知者吾知其為終于不知而已矣¶
#+PROPERTY: JUAN 御製讀韓非説難
<pb:KR3c0005_WYG_000-4a>¶
御製讀韓非説難¶
韓非曽著説難辭世態揣摩竟莫遺寄語聴人之説者¶
破其術祇在無私¶
#+PROPERTY: JUAN 御製讀説難率詠
<pb:KR3c0005_WYG_000-5a>¶
御製讀説難率詠¶
説難說盡説人情姚賈猶然數語傾不及周昌心口一¶
機權百出究何成¶
#+PROPERTY: JUAN 御製讀韓子
<pb:KR3c0005_WYG_000-6a>¶
御製讀韓子¶
韓非著説難其於人情世態亦既知之悉而言之詳矣¶
而其所稱周文王晉文公之結韈結履何其謬之甚㢤¶
韈履之有帶古制姑弗論而文王文公之事如出一轍¶
一之為甚再何堪焉夫伐與戰嚴装時也臨陣而帶繫¶
觧已屬烏有之事而二君者方且周旋道古以為無可¶
使結帯之人則一國之臣孰非先君之臣乎上者中者¶
固不必其下者亦不敢使則二君之於其國竟無一人¶
<pb:KR3c0005_WYG_000-6b>¶
可使執賤役者将厠牏浣滌亦皆自親之乎夫重士理¶
也重士而失之諂文公之譎或偶為之孰謂文王之聖¶
而為是乎予故斥其謬之甚而明示重士之有常經也¶
#+PROPERTY: JUAN 提要
<pb:KR3c0005_WYG_000-7a>¶
欽定四庫全書　　　　　子部三¶
　韓子　　　　　　　　　法家類¶
　　提要¶
　　　　(臣/)等謹案韓子二十卷周韓非撰漢書藝文¶
　　　　志載韓子五十五篇張守節史記正義引阮¶
　　　　孝緒七録載韓子二十卷篇數卷數皆與今¶
　　　　本相符惟王應麟漢藝文志考作五十六篇¶
　　　　殆𫝊寫字誤也其註不知何人作考元至元¶
<pb:KR3c0005_WYG_000-7b>¶
　　　　三年何犿本稱舊有李瓉註鄙陋無取盡為¶
　　　　削去云云則註者當為李瓚然瓉為何代人¶
　　　　犿未之言玉應麟玉海已稱韓子註不知誰¶
　　　　作諸書亦别無李瓉註韓子之文不知犿何¶
　　　　所據也犿本僅五十三篇其序稱内佚姦劫¶
　　　　一篇説林下一篇及内儲説下六㣲内似煩¶
　　　　以下數章明萬厯十年趙用賢購得宋槧與¶
　　　　犿本相校始知舊本六㣲篇之末尚有二十¶
<pb:KR3c0005_WYG_000-8a>¶
　　　　八條不止犿所云數章説林下篇之首尚有¶
　　　　伯樂教二人相踶馬等十六章諸本佚脱其¶
　　　　文以説林上篇田伯鼎好士章逕接此篇蟲¶
　　　　有蚘章和氏篇之末自和雖獻璞而未美未¶
　　　　為王之害也以下脱三百九十六字姦劫篇¶
　　　　之首自我以清亷事上以上脱四百六十字¶
　　　　其脱葉適在兩篇之間故其次篇標題與文¶
　　　　俱佚𫝊寫者各誤以下篇之半連于上篇遂¶
<pb:KR3c0005_WYG_000-8b>¶
　　　　求其下篇而不得其實未嘗全佚也今世所¶
　　　　𫝊又有明周孔教所刋大字本極為清楷其¶
　　　　序不著年月未知在用賢本前後考孔教舉¶
　　　　進士在用賢後十年疑所見亦宋槧本故其¶
　　　　文均與用賢本同無所疑闕今即據以繕録¶
　　　　而校以用賢之本考史記非本𫝊稱非見韓¶
　　　　削弱數以書諌韓王韓王不能用悲亷直不¶
　　　　容于邪枉之臣觀往者得失之變故作孤憤¶
<pb:KR3c0005_WYG_000-9a>¶
　　　　五蠧内外儲説林説難十餘萬言又云人或¶
　　　　𫝊其書至秦秦王見其孤憤五蠧之書則非¶
　　　　之著書當在未入秦前史記自叙所謂韓非¶
　　　　囚秦説難孤憤者乃史家駁文不足為據今¶
　　　　書冠以初見秦次以存韓皆入秦後事雖似¶
　　　　與史記自叙相符然傳稱韓王遣非使秦秦¶
　　　　王悦之未信用李斯姚賈害之下吏治非李¶
　　　　斯使人遺之藥使自殺計其間未必有暇著¶
<pb:KR3c0005_WYG_000-9b>¶
　　　　書且存韓一篇終以李斯駁非之議及斯上¶
　　　　韓王書其事與文皆為未畢疑非所著書本¶
　　　　各自為篇非沒之後其徒收拾編次以成一¶
　　　　帙故在韓在秦之作均為收録併其私記未¶
　　　　完之藁亦收入書中名為非撰實非非所手¶
　　　　定也以其本出于非故仍題非名以著于録¶
　　　　焉乾隆四十四年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3c0005_WYG_000-10a>¶
　　　　　　　　　　總　校　官　(臣/)陸　費　墀¶
